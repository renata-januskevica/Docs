 \label{sec:problems}
Par kaudzes problēmām tiek uzskatītas problēmas, kuras rodas lietotnē nepareizās kaudzes pārvaldības dēļ: 
\begin{itemize}
\item nekorekta kaudzes pārvaldība ar malloc() vai citām līdzīgām funkcijām;
\item nekorekta kaudzes pārvaldība, ko nodrošina iedalītājs.
\end{itemize}

Nodaļā tiek aprakstītas piecas kaudzes problēmas: atmiņas noplūde, fragmentēšana, maksimālās atmiņas izmantošanas problēma, datu kaudzes bojāšana, kļūdas trešās puses bibliotēkās.
Izvēlētās pirmās trīs problēmas no piecu problēmu saraksta, tiek pētītas sīkāk. 
Katrai no trim problēmām ir identificētas pazīmes atmiņas izmetē.
Balstoties uz zināšanām par pazīmēm turpmāk ir veidoti analizatori.
Pārējās divas problēmas netiek detalizēti pētītas un tiek aprakstītas nodaļas beigās.

\section{Atmiņas noplūde}

Atmiņas noplūde (memory leak) ir viena no bieži sastopamām problēmām C un C++ valodās \cite{GNED}.
Atmiņas noplūde notiek nepareizās lietotāja atmiņas pārvaldības dēļ, kad atmiņa, kura vairs netiks izmantota programmā, netiek atbrīvota.

Atmiņas noplūdes problēmu var sadalīt divos dažādos veidos: fiziskā un loģiskā atmiņas noplūde \cite{JMMR}.
Fiziskā atmiņas noplūde ir novērojama, kad atmiņas adreses, kuras tika iedalītas procesam,  kļūst nepieejamas, pazaudētas, tas notiek, kad procesa adrešu telpā uz iedalīto atmiņas gabalu kaudzē nenorāda neviens rādītājs.
Šīs programmas stāvoklis var būt novērojams 3 iemeslu dēļ \cite{JMMR}:
\begin{itemize}
\item pēdēja norāde uz atmiņas gabalu ir pārrakstīta vai norāde bija palielināta, piemēram, lai sasniegtu datus ar nobīdi;
\item norāde atrodas ārpus darbības lauka (out of scope);
\item atmiņas bloks, kurš glabāja norādi, bija atbrīvots.
\end{itemize}

Loģiskā atmiņas noplūde ir novērojama, kad iekšējā buferī, rindā vai citā datu struktūrā ir uzglabātas norādes uz dinamiski iedalītu atmiņu, bet norāžu skaits pieaug neierobežoti.
Loģiskā atmiņas noplūdi bieži nosauc par slēpto atmiņas noplūdi (hidden memory leak) \cite{RRUU}, jo atmiņa ir joprojām sasniedzama no programmas, bet nekad netiek atbrīvota.

Abos gadījumos sekas ir vienādas.
Sākumā tiks novērota pakāpeniskā procesa palēnināšana, jo daļa no informācijas tiks uzglabāta lapošanas failā (paging file).
Kaut kāda brīdī, kad tiks iztērēta visā dinamiskā atmiņa, katrs malloc() funkcijas izsaukums būs neveiksmīgs.
Šeit var notikt kritiskā kļūda, kuras cēlonis ir sliktā programmēšanas prakse.
Programmētāji ne vienmēr pārbauda malloc() rezultātu pirms vērsties pēc malloc() funkcijas atgrieztās norādes.  
Mēģinājums piekļūt null adresei  izraisīs Segmentation fault kļūdu.
Ja programmā bija paredzēts, ka malloc() var atgriezt null, tad process turpinas izpildi ierobežotā režīmā, jo vairs nav iespējams dinamiski iedalīt atmiņu un izpildīt daudzus uzdevumus. 
Daudzās sistēmās tas nav pieļaujams un var tikt uzstādīti dažādi ierobežojumi, kuri pēc ierobežojošās vērtības sasniegšanas (izpildes laiks, patērētās atmiņas) automātiski pārtrauks procesa darbību. 

\begin{figure}[h]
\begin{lstlisting}
#include <string>
using namespace std;

int main() {
    string *str;

    for (int i=0; i<10001; i++) {
        // 10000*14 bytes are lost
        str = new string("Hello, World!");
    }
    delete str;

    return 0;
}
\end{lstlisting}
\caption{\textbf{\fontsize{11}{12}\selectfont {Atmiņas noplūde, C++}}}
\end{figure}

Atmiņās noplūdes problēma ir uzskatāmi nodemonstrēta piemērā (sk. 3.1. attēlu).
Programma  iedala 10001 atmiņas gabalus ar new operatora palīdzību. 
Rādītājs \texttt{str} katru reizi tiek pārrakstīts un norāda uz kārtējo iedalīto atmiņas gabalu, kura izmērs ir 14 baiti.
Tā kā atmiņas adreses kļūst pazaudētas un nav iespējas piekļūt iepriekšējiem elementiem pēc tam kad  \texttt{str} radītājs ir parakstīts, tad piemēra ir redzama fiziskā atmiņas noplūde.
Beigās tiek atbrīvots tikai viens atmiņas gabals, kurš bija iedalīts pēdējais. 
Programmas darbības laikā kļūst pazaudēti 10000 gabali, kuru kopējais izmērs ir 140000 baiti.
 Pēc programmas izpildes beigām visā procesam iedalītā atmiņa tiek atgriezta operētājsistēmai.


Sekojošos gadījumos sistēmas kļūst viegli ievainojamas, ja tajās ir kļūda, kas izraisa atmiņās noplūdi \cite{RTTV}: 
\begin{itemize}
\item { kad operētājsistēma neatbrīvo, lietotnes izpildei izmantoto atmiņu pēc tam, kad lietotne beidz savu darbību, piemēram, AmigaOS;}
\item { ja servera vai citās programmas darbojās visu laiku bez apstāšanās; }
\item { ja portatīvām ierīcēm ir ierobežots atmiņas daudzums;}
\item { ja programmas pieprasa atmiņu uzdevumiem, kuri izpildās ilgstošu laika periodu; }
\item { reālā laikā sistēmās, jo ir svarīgi iegūt rezultātu ierobežotajā laikā. }
\end{itemize}

Atmiņas noplūdes problēmu ir grūti atkļūdot,  jo nav zināmi nosacījumi, kuriem izpildoties notiek atmiņas noplūde. 
Ja ir redzamas sekas (ir atmiņas izmete un programma pabeidza savu darbību), bet nav zināms problēmas cēlonis, tad izstrādātājiem ir nepieciešams daudz resursu, lai atkārtotu un izlabotu atmiņas noplūdi. 
Eksistē vairāki rīki, kuri palīdz atkļūdot atmiņas noplūdes problēmu, tādi ka: Valgrind, Totalview, Purify. 
Taču tie ne vienmēr sniedz pietiekamu informāciju un bieži netiek izmantoti strādājošās sistēmās, jo piedāvātas atkļūdošanas tehnikas un rīki var palēnināt sistēmas darbību.
Piemēram, ieslēdzot  memcheck rīku iekš Valgrind instrumentācijas ietvara, programmas izpildes ātrums palēninās aptuveni 20-30 reizes \cite{UVD}.

Reālajās sistēmās problēma var izpausties uzreiz pēc palaišanas, bet var kļūt novērojama tikai pēc dažiem gadiem. 
Abi gadījumi ir izplatīti \cite{HTTM}.
Tā kā atmiņas noplūdes rezultātā atmiņa tiek pazaudēta, tad var periodiski novērot procesa atmiņas patēriņa pieaugumu.
Pazīme, kas varētu liecināt par atmiņas noplūdi strādājošā sistēmā ir pārmērīgs\footnote{Šajā kontekstā pārmērīgs nozīme, ka izmērs ir lielāks par to, kuru paredz programmētājs un tas rāda pamatotas šaubas, par atmiņas noplūdes problēmas esamību programmā.}
atmiņas daudzums, kas visu laiku pieaug. 
Kad process izmanto pārmērīgo atmiņu un izmantotās atmiņas daudzums nemainās, tad šī pazīme var dot tikai aptuvenu novērtējumu par dotās problēmas esamību, jo eksistē vairākas citas problēmas, piemēram, fragmentēšana, maksimālās atmiņas izmantošanas problēma vai kļūdas trešās puses bibliotēkās, kuras var palielināt izmantotās atmiņas daudzumu.

\subsection{Atmiņas noplūdes pazīmes atmiņas izmetē}
Tā kā atmiņas izmete satur procesa atmiņas attēlojumu uz procesa pārtraukšanas brīdī, tad uzģenerētās datnes izmērs, atmiņas noplūdes problēmas ietekmēs rezultātā, var sasniegt vairākus gigabaitus.
Turpmāk ir apskatīts piemērs, kurš parāda kā pazaudētas atmiņas daudzums ietekmē atmiņas izmetes izmēru.
Programmai (sk. 1. pielikumu), tika padoti argumenti: 100, 100. 
Pirmais arguments noteic cik daudz gabalu nepieciešams iedalīt, otrais - kāds ir katra gabala izmērs.
Dotajā programmā atmiņa dinamiski ir iedalīta vairākas reizes. 
Sākumā atmiņa ir iedalīta masīvam ar norādēm arr[ ], pēc tam katram masīva elementam ir iedalīts atmiņas gabals norādītajā izmērā.
Uz brīdi, kad ir izsaukta abort() funkcija ir jābūt norādei uz arr[ ] masīvu no procesa adrešu telpas.
Turklāt 10000 kilobaiti ir pazaudēti, jo  katram elementam masīvā, tika piešķirta NULL vērtība. 
Kopējais dotās programmas atmiņas izmetes izmērs pēc atmiņas izmetes ģenerēšanas bija 10404 kilobaiti.

Par fiziskās atmiņas noplūdes pazīmi var uzskatīt stāvokli, kad uz atmiņas gabaliem kaudzē nav norāžu no procesa adrešu telpas.
Par šo programmas stāvokli var pārliecināties, veicot atmiņas izmetes analīzi.
Atmiņas izmetē atrodas kaudzes saturs visām atmiņas arēnām.
Interpretējot katru kaudzes saturu, kā kopu ar daudziem atmiņas gabaliem, var iegūt adreses, uz kuriem malloc() funkcija atgrieza norādes procesam.
Ja procesa adrešu telpā nav nevienas norādes uz atrastajām adresēm, tad ar lielu varbūtību var apgalvot, ka programmā ir atmiņas noplūde.
Kamēr kļūda nav atrasta kodā, to nevar secināt, jo atmiņas izmete var būt bojāta un var neiekļaut daļu no procesa adrešu telpas.
Šī pazīme nav raksturīga loģiskajai atmiņas noplūdei.


\begin{figure}[h]
\begin{lstlisting}
class MyClass
{
    virtual SomeVirtualMethod();

    public:
        void* attribute1;
        void* attribute2;
}
\end{lstlisting}
%\caption{\textbf{\fontsize{11}{12}\selectfont {Atmiņas noplūde, C++}}}
\end{figure}
\begin{figure}[h]
\begin{center}
\includegraphics[scale=0.5]{memoryleak}
\end{center}
\caption{\textbf{\fontsize{11}{12}\selectfont {C++ klases ar virtuālo funkciju izvietojums atmiņā }}}
\label{fig:memoryleak}
\end{figure}

Loģiskās atmiņas noplūde rezultātā visiem atmiņas gabaliem atbilst norādes procesa adrešu telpā.
Problēmai ir raksturīgs stāvoklis, kad ir daudzi atmiņas gabali, kuru lietotāja datu sekcija satur līdzīgus datus (izmēru, līdzīgas datu shēmas).
Turpmāk tiks apskatīts piemērs, kurš paskaidro kā var izpausties šī pazīme.
Piemērā ir aplūkots gadījums, kad programmā ir izmantoti objekti, kuri ir  C++ klases instances un klasē ir izmantota virtuālā funkcija.
Ja C++ klasē ir virtuālās funkcijas, tad kompilators izveido virtuālo funkciju tabulu (vtable), kura iekļauj rādītājus uz šī klases virtuālām funkcijām.
 Katrai klasei ir tikai viena virtuālo funkciju tabula, kuru izmanto visi klases objekti.
 Ar katru virtuālo funkciju tabulu ir saistīts virtuālo funkciju rādītājs (vpointer).
 Šīs rādītājs norāda uz virtuālo funkciju tabulu un tiek izmantots lai piekļūtu virtuālajām funkcijām.
Klase, kurā ir virtuālā funkcija, atmiņā tiks izvietota sekojoši (sk. 3.2. attēlu).
Ja loģiskā atmiņas noplūde notiks, tāpēc ka atmiņā neierobežoti pieaugs MyClass objektu skaits, tad pēc vpointer norādes atmiņas gabalos var identificēt doto problēmu, bet saprast kurai klasei pieder objekti var ar gdb palīdzību.
Instrukcijas, kas ļauj apskatīties, kuram apgabalam pieder adrese jau tika aprakstītas sadaļā \ref{subsec:debugg_gdb}


\section{Maksimālās atmiņas izmantošanas problēma}
 \label{sec:peak_mem}
 Maksimālās atmiņas izmantošanas (peak memory utilization) problēma var notikt, kad iedalītu un atbrīvotu gabalu izmēru summa kaudzē sasniedz maksimumu procesa izpildes laikā.
Ir svarīgi pievērst uzmanību gadījumiem, kad var tikt sasniegts maksimums.
Piemēram, tas var notikt, kad process tiecās pie trapa virsotnes vai maksimuma punkta.

Traps un maksimums ir shēmas, kuras raksturo programmas uzvedību un ir apkopoti pētījumā \cite{PWMS}. Atmiņas daudzums, kas tiek izmantots programmas izpildes laikā var visu laiku mainīties.
Kopumā tiek identificētas trīs svarīgākās atmiņas izmantošanas shēmas: traps (ramps),  maksimums (peaks),  plato (plateaus).
Citas atmiņas izmantošanas shēmas ir iespējamas, bet izpaužas ļoti reti.
Ne visām programmām ir raksturīgas visās trīs shēmas, bet vairākumam ir raksturīga viena vai divas no tām.
Šīs shēmas tika apkopotas, balstoties uz kvantitatīvo programmu novērtējumu \cite{PWMS}. 
\begin{itemize}
\item Traps. Programma uzkrāj datu struktūras monotoni. 
Tas varētu notikt, tāpēc ka uzdevuma atrisināšanai ir nepieciešams paveikt daudzas darbības un pakāpeniski uzbūvēt daudzas  datu struktūras. 
Lai atrisinātu uzdevumu, atmiņas patēriņš monotoni aug. Pēc uzdevuma atrisināšanas atmiņas patēriņš strauji samazinās.
\item Maksimums. Šo veidu var nosaukt par trapu tikai ļoti īsa laika periodā.
Daudzām programmām var būt nepieciešams izveidot lielas datu struktūras, kāda uzdevuma izpildīšanai.
Pēc šī uzdevuma pabeigšanas gandrīz visā pieprasītā atmiņa var tikt atbrīvota.
Grafiks šai shēmai izskatās kā lauztā līnija un atmiņas patēriņš var svārstīties dramatiski.
\item Plato. Novērojama, kad programmas ātri uzbūve datu struktūras un izmanto tās ilgā laika periodā, bieži izmanto līdz programmas izpildes beigām.
\end{itemize}


Problēma ir novērojama, kad liels atmiņas daudzums netiek atgriezts operētājsistēmai pēc izmantošanas, pat tad, ja gandrīz visa atmiņa tika atbrīvota ar free() vai delete palīdzību.
Rezultātā process var patērēt pārmērīgo atmiņas daudzumu, kurš nebija paredzēts projektējumā.
Šī situācija kļūst iespējama, ja notiek daudzi pieprasījumi pēc atmiņas, kas ir mazāki par 128 kilobaitiem.
Pieprasījumi pēc lielākiem atmiņas gabaliem tiks apstrādāti ar mmap() sistēmas izsaukumu un neizraisīs doto problēmu.
Pēc mmap() izsaukumiem atmiņu ir iespējams atgriezt operētājsistēmai ar munmap() palīdzību, jo atmiņa neatrodas kaudzē. 
Izmantojot brk() sistēmas izsaukumu, kamēr netiks atbrīvots atmiņas gabals, kas atrodas beigās, atmiņa netiks atgriezta operētājsistēmai.

Strādājošā sistēmā problēma ir novērojama kā pārmērīgs atmiņas patēriņš pēc trapa virsotnes vai maksimālā punkta sasniegšanas.
Turpmāk tiks apskatīts piemērs, kurš demonstrē to kā izpaužas dotā problēma.
Lai kontrolētu atmiņas patēriņu, procesa izpildes laikā, tika izmantota \texttt{ps} komanda.
Procesam patērēts atmiņas daudzums iegūts no RSS un VSZ rādītājiem.
VSZ parāda virtuālo atmiņu, RSS parāda fizisko atmiņu, kuru izmanto process.
Rādītāju mērvienība ir kilobaits.
Tika palaista programma un katrā programmas solī tika noņemti radītāji (sk. 3.1. tabulu).
Tā kā bija iedalīti 100 gabali, katrs 100 kilobaitu izmērā, tad kaudze bija paplašināta ar brk() sistēmas izsaukumu.
Kopēja pieprasīta atmiņa bija vienāda ar 10000 kilobaitiem.
Iegūtie rādītāji parāda, ka atmiņa pilnībā tika atbrīvota tikai pēc tam, kad bija atbrīvots pēdējais atmiņas gabals.
To var redzēt 4 solī, kur VSZ un RSS rādītāji paliek nemainīgi, salīdzinot ar iepriekšējo soli.
Turklāt 5 solī, pēc pēdējā gabala atbrīvošanas, var novērot to, ka atmiņās daudzums samazinās, tas ir izskaidrojams ar to, ka atmiņa tika atgriezta operētājsistēmai.


\begin{table}[H]
\caption{\textbf{\fontsize{11}{12}\selectfont {Programmas RSS un VSZ radītāji}}}
\label{table:kysymys}
\centering
	\begin{tabular}{|l|l|l|p{5cm}|}
	  \hline
	Solis & VSZ & RSS \\
    \hline
    1. Sākums & 3228 & 612 \\
	\hline
	 2. Ar new ir pieprasīti 100 gabali, katrs 100 kilobaitu izmērā  & 13360  & 1136 \\
      \hline
     3. Atmiņa ir aizpildīta ar 0 &  13360 & 10640\\
      \hline
     4. Atmiņa tiek atbrīvota izņemot pēdejo gabalu & 13360 & 10640 \\
      \hline
     5. Atmiņa tiek pilnībā atbrīvota & 3360 & 968 \\
    \hline
	\end{tabular}
\end{table}


\subsection{Maksimālās atmiņas izmantošanas problēmas pazīmes atmiņas izmetē}
Atmiņas izmetē pazīme, kas varētu liecināt par problēmu, ir lielā izmēra atmiņas gabali, kuri atrodas bin sarakstos un nav vienmērīgi  izkliedēti kaudzē.
Ja pēc maksimālās atmiņas izmantošanas bija novērojamā fragmentēšana, tad bin sarakstos varētu atrasties liels atmiņas gabalu skaits.
Tāds skaits, kurš varētu tikt izveidots sadalot mazākos gabalos procesa atmiņas patēriņa pieaugumu, kas notika mēģinot sasniegt maksimumu.
Saskaņā ar GNU C realizāciju visi atbrīvotie gabali tiek uzglabāti bin sarakstos.
Tā kā ātrie saraksti uzglabā mazus atmiņas gabalus (līdz 64 baitiem) un nav paredzēti ilgstošai atmiņas gabalu glabāšanai, tad daudzi atmiņas gabali tiks uzglabāti parastajos sarakstos.

Tālāk ir aprakstīts piemērs, kurš parāda kā problēmas pazīme izpaužas atmiņas izmetē.
Atmiņas izmete ir uzģenerēta, izmantojot iepriekš sagatavoto programmu (sk. 2. pielikumu).
Sākumā tika iedalīti 100 atmiņas gabali, katrs 100 kilobaitu izmēra.
Katrā baitā bija ierakstīta vērtība 7.
Pēc tam bija atbrīvoti 99 gabali izņemot pēdējo.
Beigās, lai apskatītos pazīmi, tika uzģenerēta atmiņas izmete.
Saskaņā ar pētījumā minētām shēmām \cite{PWMS}  bija sasniegts maksimums (peaks).
Atmiņas izmete palīdz saprast, kas notiek atmiņā.
\begin{figure}[h]
\begin{lstlisting}[style=customgdb]
(gdb) p main_arena
$3 = {mutex = 0, flags = 1, fastbinsY = {0x0, 0x0, 0x0, 0x0, 0x0, 0x0, 0x0, 0x0, 0x0, 0x0}, top = 0x97ba4b8, last_remainder = 0x0,
bins = {0x8df6198, 0x8df6198, 0xb76cf478, 0xb76cf478, 0xb76cf480, 0xb76cf480, 0xb76cf488, 0xb76cf488, 0xb76cf490, 0xb76cf490,
0xb76cf498, 0xb76cf498, 0xb76cf4a0, 0xb76cf4a0, 0xb76cf4a8, 0xb76cf4a8, 0xb76cf4b0, 0xb76cf4b0, 0xb76cf4b8, 0xb76cf4b8,
0xb76cf4c0, 0xb76cf4c0, 0xb76cf4c8, 0xb76cf4c8, 0xb76cf4d0, 0xb76cf4d0, 0xb76cf4d8, 0xb76cf4d8, 0xb76cf4e0, 0xb76cf4e0...},
binmap = {0, 0, 0, 0}, next = 0xb76cf440, next_free = 0x0, system_mem = 10375168, max_system_mem = 10375168}
(gdb) x/16wx 0x8df6198
0x8df6198: 0x00000000 0x009ab319 0xb76cf470 0xb76cf470
0x8df61a8: 0x00000000 0x00000000 0x07070707 0x07070707
0x8df61b8: 0x07070707 0x07070707 0x07070707 0x07070707
0x8df61c8: 0x07070707 0x07070707 0x07070707 0x07070707
\end{lstlisting}
\caption{\textbf{\fontsize{11}{12}\selectfont {bin saraksta izdruka, izmantojot atmiņas izmeti}}}
\end{figure}
%$
Ar komandu \texttt{p main\_arena} ir izdrukāta galvenās arēnas struktūra un iegūtas bin sarakstu sākuma adreses (sk. 3.3. attēlu).
Visi bin saraksti atrodas masīvā bins.
7 rindiņā ir komanda, kura izdrukā 16 adreses no pirmā nesakārtotā bin saraksta, kurā atrodas gabali, kuri bija nesen atbrīvoti.
Sākot ar 8 rindiņu ir redzams atmiņas gabals, kas atrodas bin sarakstā un kura izmērs ir 0x009ab319, kas decimālajā skaitīšanas sistēmā ir vienāds ar 10138393, binārajā skaitīšanas sistēmā 100110101011001100011001.
Tā kā 3 mazākie biti netiek izmantoti izmēra glabāšanai, tad gabala izmērs ir 10138393 - 1=10138392.
Mūsu 99 atbrīvoto gabalu kopējais izmērs ir vienāds ar izmēru kilobaitos, kas ir sareizināts ar atbrīvoto gabalu skaitu, tātad 100*1024*99 = 10137600.
Atšķirība starp pirmā gabala izmēru bin sarakstā un atbrīvoto gabalu kopēju izmēru ir vienāda ar 10138392 - 10137600 = 792 un izskaidrojama ar to, ka katram gabalam bija iedalīti 8 baiti uzturēšanas informācijas glabāšanai (prev\_size, size).
Pārējie 127 bin un ātrie bin saraksti, dotajā piemērā, bija tukši.

\section{Fragmentēšana}

"Ir pierādīts, ka katram atmiņas iedalīšanas algoritmam, vienmēr ir iespējama situācija, ka kāda lietotne pieprasīs 
un atbrīvos atmiņu tāda veidā, ka tās nojauks iedalītāja stratēģiju un izraisīs lielu fragmentēšanu. 
Ir pierādīts ne tikai tas, ka nav laba iedalīšanas algoritma, bet arī tas, ka katrs iedalīšanas algoritms var būt slikts dažām lietotnēm" \cite{PWMS}.
Tātad, fragmentēšanas problēma var būt aktuālā daudzām C un C++ lietotnēm, kuras pieprasa atmiņu no kaudzes.

Fragmentēšanas problēmu var iedalīt divos dažādos veidos: iekšējā un ārējā fragmentēšana.
Iekšējā fragmentēšana notiek, kad tiek iedalīts lielāks atmiņas gabals nekā tika pieprasīts.
Izlīdzināšana ir viens no iekšējās fragmentēšanas cēloņiem.
Iekšējo fragmentēšanu ir iespējams paredzēt, jo var izskaitļot kuram skaitlim tiks noapaļots izmērs.
GNU C bibliotēkā notiek atmiņas gabalu izlidināšana 8 - ka vai 16 - reizinājumam.
Izlīdzināšana samazina atšķirīgu gabalu izmēru skaitu kaudzē.
Nodrošinot izlīdzināšanu, ir palielināta iekšējā, turklāt ir samazināta ārējā fragmentēšana \cite{RAN}.
Ārējā fragmentēšana ir nespēja iedalīt atmiņas gabalu kaudzē, kad kaudzē pietiekoši daudz brīvas atmiņas, lai apmierinātu doto pieprasījumu.
Ārējā fragmentēšana var izpausties ar laiku, kad daudzas reizes jau tika iedalīti un atbrīvoti dažāda izmēra atmiņas gabali.
Fragmentēšanas rezultātā pārmērīgi tiek izlietoti kaudzes resursi, jo kad pieprasījums pēc atmiņas nevar tikt apmierināts, tad notiek kaudzes piespiedu paplašināšana.

Ārējo fragmentēšanu mēra procentos (\%). 
Stradajošā sistēmā var būt vairāki veidi kā var mērīt atmiņas fragmentēšanu \cite{MSJ}. 
Atmiņas izmetē ir iespējams izrēķināt ārējo fragmentēšanu tikai uz procesa partraukšanas brīdī.
Tātad ir iespējams izrēkināt tikai momentāno kaudzes fragmentēšanu.
Fragmentēšana var būt izrēķināta kā attiecība starp atmiņas daudzumu kaudzē, ko aizņem iedalītājs pret atmiņas daudzumu, ko izmanto process (neietilpst atbrīvotie atmiņās gabali).


\begin{figure}[h]
\begin{lstlisting}
 #include <stdio.h>
 #include <malloc.h>

 int main () {
     char * ptrl;
     int chunk_size;

     ptrl = (char *)malloc(4);
 
     /* get value of chunk size (the second malloc_chunk element) */
     chunk_size = *((char *) ptrl - sizeof(size_t));
     /* the lower 3-bits are used as metadata */
     chunk_size = chunk_size - (chunk_size & 7);
 
     printf("size = %d\n", chunk_size);
     free(ptrl);
 
     return 0;
 }
\end{lstlisting}
\caption{\textbf{\fontsize{11}{12}\selectfont {Izmēra noteikšana iedalītām gabalam}}}
\end{figure}

Turpmāk ir apskatīts piemērs (sk. 3.4. attēlu), kurš demonstrē iekšējās fragmentēšanas cēloņi.
Šīs C valodā uzrakstītais kods izdruka atmiņas gabala izmēru, kurš īstenībā tiek iedalīts no kaudzes.
Piemēra ir redzams, ka tiek iedalīti 4 baiti, bet programma izdruka beigu rezultātu - 16 baiti.
Dotajā piemērā iekšējā fragmentēšana ir vienāda ar 12 baitiem.

Algoritms ir sekojošs: 
\begin{enumerate}
\item ar malloc() tiek iedalīts atmiņas apgabals;
\item  tiek iegūta size elementa vērtība (objektam ar malloc\_chunk struktūru);
\item  tiek atņemtas A, M, P kontroles zīmes 111 = 7 un iegūts iedalītā atmiņas  gabala izmērs;
\item  tiek atbrīvota atmiņa.
\end{enumerate}



\subsection{Fragmentēšanas pazīmes atmiņas izmetē}

Iekšējai fragmentēšanai ir grūti identificēt atmiņas izmetē, kuras varētu liecināt par doto problēmu.
Lai atpazītu doto problēmu ir nepieciešams zināt cik daudz atmiņas pieprasīja lietotne.
Izmantojot atmiņas izmeti, šo informāciju var iegūt tikai no backtrace, taču šī informācija var netikt iekļauta.

No problēmas apraksta seko, ka ārējai fragmentēšanai ir raksturīgs liels mazo\footnote{Mazs nozīme tāds, kurš nevar apmierināt turpmākos pieprasījumus pēc atmiņas.} atbrīvoto gabalu skaits.
Šie gabali var būt saglabāti vienā no bin sarakstiem:
\begin{itemize}
\item ātrajos sarakstos. Ja izmērs ir līdz 64 baitiem, tad atbrīvotie gabali tiks novietoti ātrajos sarakstos.
Ātrajos sarakstos gabals norādīs uz nākamo gabalu un veidos garo sarakstu no visiem atmiņas gabaliem.
Ātra saraksta elementi tiek sapludināti, kad nav iespējams iedalīt lielāko gabalu;
\item parastajos sarakstos. Ja ātrie gabali tika saplūdināti vai gabali ir lielāki par 64 baitiem;
\end{itemize}
\begin{figure}[h]
\begin{lstlisting}[style=customgdb]
0x8b30198: 0x00000000 0x00000011 0x00000000 0x00000000
0x8b301a8: 0x00000000 0x00000021 0x00000000 0x00000000
0x8b301b8: 0x00000000 0x00000000 0x00000000 0x00000000
0x8b301c8: 0x00000000 0x00000011 0x08b30198 0x00000000
0x8b301d8: 0x00000000 0x00000021 0x00000000 0x00000000
0x8b301e8: 0x00000000 0x00000000 0x00000000 0x00000000
0x8b301f8: 0x00000000 0x00000011 0x08b301c8 0x00000000
0x8b30208: 0x00000000 0x00000021 0x00000000 0x00000000
0x8b30218: 0x00000000 0x00000000 0x00000000 0x00000000
0x8b30228: 0x00000000 0x00000011 0x08b301f8 0x00000000
\end{lstlisting}
\caption{\textbf{\fontsize{11}{12}\selectfont {Fragmentētā kaudze}}}
\end{figure}

Kaudze būs saskaldīta un katrs iedalītais gabals robežos ar mazāko atbrīvoto gabalu.
Piemēra ir izdrukāts kaudzes saturs (sk. 3.5. attēlu).
Piemērā izmantotā atmiņās izmete tika uzģenerēta izmantojot iepriekš sagatavoto programmu (sk. 3. pielikumu).
Programma ir izveidotā problēmas pazīmju identificēšanai un tāpēc ir vienkāršots situācijas attēlojums ar ļoti maza izmēra gabaliem: 32 un 16 baitiem.
Tā kā programmā uzreiz pēc iedalīšanas pārtraukta, tad ātra saraksta gabali netiek saplūdināti.
Programmai no komandrindas tika padoti argumenti: 100, 8.
Kaudzē atrodas iedalītie gabali 32 baitu (0x21) izmērā un atbrīvotie gabali 16 baitu (0x11) izmērā.
Atbrīvotie gabali ir saistīti sava starpā un atrodas ātrajā sarakstā.
Tas ir novērojams, jo lietotāju datos ātrajiem gabaliem ir uzglabāta nākama gabala adrese.
Pēdējām gabalam ātrajā sarakstā ir uzglabāta 0x00000000 adrese.
Ja kaudzē atrodas brīvie gabali, kuri nav lielāki par 16 baitiem, tad maksimālais gabals, kurš varētu tikt iedalīts ir 16 baiti un pieprasījums pēc 32 baitiem paplašinās kaudzes segmenta izmēru vai izraisīs kļūdu.

\section{Datu kaudzes bojāšana}

Viena kļūda programmā var sabojāt kaudzes datus. 
Šo kļūdu ir grūti atrast, jo sekas ir novērojamas nevis tad, kad tiek pārrakstīti dati kaudzē, bet kad ir nākamais mēģinājums piekļūt pārrakstītiem datiem.
Kaudzē ir novērojamās vairākas bojāšanas kļūdas (heap corruption) \cite{DHC}:
\begin{itemize}
\item robežu pārpildīšana (boundary overrun). Notiek, kad programma raksta aiz malloc() funkcijas robežām.
Tāda veidā var pārrakstīt nākamo datu struktūru atmiņā; 
\item rakstīšana pirms malloc() iedalītas sākuma adreses robežām;
\item piekļuve neinicializētam atmiņas gabalam. Programma mēģina lasīt datus no gabala, kurš nav inicializēts;
\item piekļuve atbrīvotām gabalam. Programma mēģina lasīt vai rakstīt atmiņas gabalā, kurš bija atbrīvots;
\item divkārša atbrīvošana. Programma atbrīvo datu struktūras, kuras jau tika atbrīvotas;
\item programma free() funkcijai padod adresi, kura nebija atgriezta ar malloc().
\end{itemize}



\section{Kļūdas trešās puses bibliotēkās}
Tā kā izstrādājama programma strādā, izmantojot trešās puses bibliotēkas, tad programmas uzticamība un kvalitāte ir atkarīga arī no iedalītāja trešās puses bibliotēkās.
Ir iespējams, ka notiek problēma programmā nekorektās iedalītāja realizācijas dēļ \cite{MUE}.
Ja iedalītais ir uzturēts, tad iespējams, ka var piereģistrēt problēmas, lai nākamajās versijās tas tiktu izlabotas.
Izmantojot individuālo iedalītāja risinājumu problēmas būs jāatkļūdo patstāvīgi.  
Daži iedalītāji var būt izstrādāti ar iepriekš zināmiem ierobežojumiem, piemēram, ja iedalītāja algoritms ir efektīvs, tad tas var izmantot pārmērīgo atmiņas daudzumu.
Cits ierobežojums ir, kad tiek izmantots mazs atmiņas daudzums, turklāt algoritms nav efektīvs.
Šīs īpašības ir jāņem vērā izstrādājot lietotnes, lai nerastos problēmas, kas saistītas ar trešās puses bibliotēkām.
Ja problēma notiek iekšā trešās puses bibliotēkās, tad ir 3 iespējas kā var izvairīties no problēmām lietotnēs: ir jāatrod ceļš ka nepieļaut doto kļūdu, ir jāgaida atjauninājumus, kurā kļūda tiks izlabota, vai ir jānomaina tekošais iedalītājs. 


\section{Secinājumi}
Nodaļā tika izpētītas 3 problēmas un identificētas to pazīmes atmiņas izmete.
\begin{enumerate}
\item Atmiņas noplūdes pazīmes:
    \begin{itemize} \itemsep5pt \parskip5pt \parsep5pt
        \item pārmērīgs atmiņas izmetes izmērs;
        \item uz gabaliem kaudzē nav norāžu no procesa adrešu telpas;
        \item daudz gabalu ar vienādu izmēru un līdzīgiem datiem;
    \end{itemize}
\item Maksimālās atmiņas izmantošanas problēmas pazīmes:
    \begin{itemize} \itemsep5pt \parskip5pt \parsep5pt
        \item atbrīvotie gabali nav vienmērīgi izkliedēti kaudzē;
        \item pārmērīgs atbrīvoto gabalu kopējais izmērs;
    \end{itemize}
 \item Fragmentēšanas pazīmes:
    \begin{itemize} \itemsep5pt \parskip5pt \parsep5pt
        \item nepietiekošs maksimālais atbrīvotais gabals pie lielā atbrīvoto gabalu kopējā izmēra.
    \end{itemize}
\end{enumerate}



