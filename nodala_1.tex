Šajā nodaļa tiek aplūkots atmiņas izmetes jēdziens, aprakstītas atmiņas izmetes ģenerēšanas iespējas un nosacījumi.
Nodaļa ir aprakstīts atkļūdošanas process, kas var būt paveikts, izmantojot atmiņas izmeti.

 \section{Atmiņas izmetes ģenerēšana}
Sistēmās, kuras atbalsta POSIX standartus, ir signāli \cite{USP}, kuri, pēc noklusētās apstrādes, izraisa atmiņas izmetes ģenerēšanu un pārtrauc procesa darbību. 
Šos signālus var atrast  \texttt{man 7 signal} komandas izvadā. 
Signāliem, kuri izraisa izmetes ģenerēšanu, signālu tabulā \cite{signal} ir lauks ar vērtību core, kas atrodas ailē ar nosaukumu darbība (Action). 
Uzģenerētā atmiņas izmete iekļauj sevī procesa atmiņas attēlojumu uz procesa pārtraukšanas brīdi, piemēram, CPU reģistrus un steka vērtības katram pavedienam, globālos un statiskos mainīgos. 
Atmiņas izmeti var ielādēt atkļūdotājā, tāda kā gdb, lai  apskatītu programmas stāvokli uz brīdi, kad atnāca operētājsistēmas signāls \cite{core}.
Veicot atmiņas izmetes analīzi, kļūst iespējams atrast un izlabot kļūdas, pat tad, ja nav tiešas piekļuves sistēmai. 

Reālajās sistēmās atmiņas izmetes tiek uzģenerētas atmiņas kļūdu dēļ. 
Dažas no kļūdām sīkāk ir aprakstītas \ref{sec:problems} sadaļā. 
Bet eksistē vairākas iespējas kā atmiņas izmeti var uzģenerēt patstāvīgi.
Tas varētu būt nepieciešams programmas atkļūdošanai un programmas stāvokļa apskatīšanai.
Atmiņās izmeti var uzģenerēt no programmas koda,  gdb atkļūdotāja vai komandrindas interpretatora.
Turpmāk katra no iespējam tiks apskatīta sīkāk, lai atrastu piemērotāku veidu kā var uzģenerēt atmiņas izmeti, dotā darba veiktajām pētījumam.

\subsection{Atmiņas izmetes ģenerēšana no koda}
Ģenerējot atmiņas izmeti no programmas koda, ir divas iespējas: process var turpināties vai beigt savu darbību pēc signāla nosūtīšanas.
\begin{figure}[h]
\begin{lstlisting}
#include <signal.h>

int main ()  {

    raise(SIGSEGV); /* Signal for Invalid memory reference */
	
    return 0;
}
\end{lstlisting}
\caption{\textbf{\fontsize{11}{12}\selectfont {Atmiņas izmetes ģenerēšana, pārtraucot procesa darbību}}}
\end{figure}

Ja nav nepieciešams, lai process turpinātu darbību, tad var izmantot funkcijas raise(), abort(), kā arī var apzināti pieļaut kļūdu kodā.
Tāda kļūda kā dalīšana ar nulli nosūta SIGFPE signālu, bet vēršanās pēc null radītāja - SIGSEGV signālu.
Izmantojot funkciju raise(), ir iespējams norādīt atmiņas izmeti izraisošo signālu.
Piemērā (sk. 1.1. attēlu) ir redzams C kods, kur funkcija raise() nosūta SIGSEGV signālu izpildāmai programmai. 
Pēc šī izsaukuma izpildes tiek izvadīts ziņojums: Segmentation fault (core dumped).
Atmiņas izmeti lietotāju procesiem var atrast darba mapē, jo Linux operētājsistēmā tā ir noklusēta atmiņas izmetes atrašanas vieta, bet noklusētais atmiņas izmetes nosaukums ir core.
\begin{figure}[h]
\begin{lstlisting}
 #include <stdlib.h>

 int main () {
     int child = fork();
     if (child == 0) {
         abort(); /* Child */
     }
     return 0;
 }
 \end{lstlisting}
\caption{\textbf{\fontsize{11}{12}\selectfont {Atmiņas izmetes ģenerēšana, turpinot procesa darbību}}}
\end{figure}

Ir iespējams uzģenerēt atmiņas izmeti, nepārtraucot procesa darbību (sk. 1.2. attēlu). 
To var panākt ar fork() funkcijas palīdzību. Funkcija fork() izveido bērna procesu, kas ir vecāka procesa kopija.
Funkcija fork(), veiksmīgas izpildes gadījumā, bērnu procesam atgriež 0 vērtību. 
Pēc abort() funkcijas izpildes, bērns beidz izpildi un uzģenerē atmiņas izmeti. Vecāks process turpina izpildi.

\subsection{Atmiņas izmetes ģenerēšana no gdb}

Atmiņas izmetes ģenerēšanas nolūkam var izmantot gdb komandas: \texttt{generate-core-file [file]}(sk. 1.3. attēlu) vai \texttt{gcore [file]}. Šīs komandas izveido gdb pakļautā procesa atmiņas izmeti. 
Izmantojot gdb, var uzģenerēt atmiņas izmeti, kura atbilst kādam pārtraukuma punkta stāvoklim. 
Neobligāts arguments \texttt{filename} nosaka atmiņas izmetes nosaukumu. Šī gdb komanda ir realizēta GNU/Linux, FreeBSD, Solaris un S390 sistēmās \cite {gdb_gen_core}.
\begin{figure}[h]
\begin{lstlisting}[style=customgdb]
(gdb) attach <pid>
(gdb) generate-core-file <filename>
(gdb) detach
(gdb) quit
 \end{lstlisting}
\caption{\textbf{\fontsize{11}{12}\selectfont {Atmiņas izmetes ģenerēšana, izmantojot gdb}}}
\end{figure}

\subsection{Atmiņas izmetes ģenerēšana no komandrindas interpretatora}
Trešā iespēja ir nosūtīt signālu, izmantojot komandrindas interpretatoru. 
Komanda kill var nosūtīt jebkuru signālu procesam.
Pēc komandas  \texttt{kill -<SIGNAL\_NUMBER> <PID>}, signāls ar numuru  SIGNAL\_NUMBER tiks nosūtīts procesam ar norādītu PID vērtību.
Izmantojot shell komandrindas interpretatoru ir  iespējams izmantot īsinājumtaustiņus signālu nosūtīšanai. 
Nospiežot Control + $\backslash$ tiks nosūtīts SIGQUIT signāls procesam, kas pašreiz ir palaists (sk. 1.4. attēlu) \cite {nosacijumi}. 
Šajā piemēra ziņojumu - Quit (core dumped), izdruka shell. 
Šīs komandrindas interpretators noteic, ka  sleep procesu (shell bērnu) pārtrauca SIGQUIT signāls. 
Pēc šī signāla nosūtīšanās, darba mapē tiek uzģenerēta atmiņas izmete. 

\begin{figure}[h]
\begin{lstlisting}[style=customgdb]
$ ulimit –c unlimited
$ sleep 30
Type Control + \
^\Quit (core dumped)
\end{lstlisting}
\caption{\textbf{\fontsize{11}{12}\selectfont {Atmiņas izmetes ģenerēšana, izmantojot īsinājumtaustiņus}}}
\end{figure}
  
\section{Atmiņas izmetes ģenerēšanas nosacījumi}
Lai  uzģenerētu atmiņas izmeti ir jābūt izpildītiem sekojošiem nosacījumiem \cite {nosacijumi}:
%\vspace{-6pt}
\begin{itemize}
	\item   ir jānodrošina atļauja procesam rakstīt atmiņas izmeti darba mapē;
	\item 	ja datne, ar vienādu nosaukumu jau eksistē, tad uz to ir jābūt ne vairāk kā vienai stingrai saitei;
	\item 	izvēlētai darba mapei ir jābūt reālai un jāatrodas norādītajā vietā;
	\item 	Linux core datnes izmēra robežai {RLIMIT\_CORE} jāpārsniedz ģenerējamā faila izmēru, { RLIMIT\_FSIZE} robežai jāļauj procesam izveidot atmiņas izmeti;
	\item 	ir  jāatļauj lasīt bināro datni, kura ir palaista;
	\item 	failu sistēmai, kurā atrodas darba mape, ir jābūt uzmontētai priekš rakstīšanas, tai nav jābūt pilnai un ir jāsatur brīvie indeksa deskriptori;
	\item 	bināro datni jāizpilda lietotājam, kurš ir datnes īpašnieks (group owner).
\end{itemize} 
 
 Pēc noklusējuma atmiņas izmetes ģenerēšanas iespēja ir izslēgta,  \texttt{ulimit -c unlimited} komanda ļauj ieslēgt atmiņas izmetes ģenerēšanu.

\section{Atkļūdošana, izmantojot atmiņas izmeti}
Atmiņas izmete satur datus, kuri dod iespēju atrast kļūdas. Tāpēc atmiņas izmete var tikt pielietota, lai veiktu lietotnes atkļūdošanu, pēc neparedzētas programmas apstāšanās.
Atmiņas izmetes analīze ir efektīvs veids, kā var attālināti atrast un izlabot kļūdas bez iejaukšanās un tiešas piekļuves sistēmai.
Daudzos gadījumos, atmiņas izmete ir speciāli uzģenerēta datne, kura palīdz iegūt atmiņas stāvokli uz signāla nosūtīšanas brīdī.
Atmiņas izmete ir labi piemērota kļūdu meklēšanai, kas saistītas ar nepareizo atmiņas izmantošanu lietotnē.

Atmiņas izmete ir ELF, a.out vai cita formātā binārā  datne. 
ELF formāts ir Linux un Unix standarts priekš izpildāmām datnēm, objektu datnēm, bibliotēkām un atmiņas izmetēm.
Lai darbotos ar atmiņas izmetem ir nepieciešams, lai rīks, kurš tika izvēlēts (bibliotēka, utilītprogramma vai atkļūdotājs) atbalstītu uzģenerētās datnes formātu.
GNU gdb ir  Linux standarta atkļūdotājs \cite{MWMK}, kurš ir plaši pielietojams atmiņas izmešu analīzei. 
Turpmāk tiek apskatīta atmiņas izmetes analīze ar gdb atkļūdotāja palīdzību.

\subsection{Atmiņas izmetes atkļūdošana, izmantojot gdb }
 \label{subsec:debugg_gdb}
Ja atmiņas izmetes analīzei tika izvēlēts GNU gdb atkļūdotājs, tad pirms sākt analīzi ir nepieciešams pārliecināties ka gdb ir pareizi nokonfigurēts priekš procesora arhitektūras, no kuras bija iegūta atmiņas izmete.
To var identificēt uzreiz pēc gdb palaišanas, ar sekojošās rindiņas palīdzību: \texttt{This GDB was configured as i686-linux-gnu}.  
Lai atmiņas izmete saturētu atkļūdošanas informāciju, ir jānorāda -g opcija kompilācijas laikā.
Atkļūdošanas informācija ir uzglabāta objektu datnē un saglabā atbilstību starp izpildāmo datni un pirmkodu, ka arī uzglabā mainīgo un funkciju datu tipus.
Ja atmiņas izmete neiekļauj atkļūdošanas informāciju, tad atmiņas izmete var izdrukāt sekojošo tekstu (sk. 1.5. attēlu).

\begin{figure}[h]
\begin{lstlisting}[style=customgdb]
(gdb) p main
$ 1 = {<text variable, no debug info>} 0x80483e4 <main>
\end{lstlisting}
\caption{\textbf{\fontsize{11}{12}\selectfont {Atmiņas izmete nesatur atkļūdošanas informāciju}}}
\end{figure}

Kad atmiņas izmete ir uzģenerēta, tad to var apskatīt, izmantojot gdb atkļūdotāju (sk. 1.6. attēlu). 
Atkļūdotājam kā argumenti tiek padoti: izpildāms fails un atmiņas izmete. 
Izpildāmam failam ir jāatbilst atmiņas izmetei, lai varētu apskatīt korektus, nesabojātus datus.

\begin{figure}[h]
\begin{lstlisting}[style=customgdb]
$ gdb <path/to/the/binary> <path/to/the/core>
\end{lstlisting}
\caption{\textbf{\fontsize{11}{12}\selectfont {Atmiņas izmetes atvēršana, izmantojot gdb atkļūdotāju}}}
\end{figure}
%$

Gdb ļauj iegūt svarīgus datus no atmiņas izmetes. Komanda \texttt{info files} ļauj apskatīt procesa segmentus. 
Katram segmentam ir adrešu apgabals ar nosaukumu. 
Segmenti, kuru nosaukums ir "loadNNN" pieder procesam, tajos var tikt uzglabāti: statiskie dati, steks, kaudze, koplietošanas atmiņa.
Tā kā segmentu robežas ir zināmas, tad kļūst iespējams izdrukāt atmiņas saturu, kas pieder segmentiem un uzzināt kuram segmentam pieder nezināmā atmiņas adrese.

Lai izdrukātu atmiņas apgabalu var izmantot instrukciju ar sekojošo formātu: \texttt{x/nfu addr}. 
Ir nepieciešams norādīt atmiņas adresi (addr), no kuras sākt atmiņas izdruku, formātu (f), apgabala lielumu (n) un norādīt vienības lielumu (u). 
Izmantojot doto piemēru (sk. 1.7. attēlu), tiks izdrukāti 4 elementi, kuri pieder stekam, jo Intel x86 procesoros 32 bitu režīmā uz steku norāda \$esp reģistrs. 
Formātu un vienības lielumu vajag norādīt saskaņā ar gdb pamācību \cite{gdb}. 
Dotajā gadījumā atmiņa tiks izdrukāta heksadecimālā formātā (x) un vienības lielums ir vārds (word) jeb 4 baiti.
\begin{figure}[h]
\begin{lstlisting}[style=customgdb]
(gdb) x/4wx $esp
\end{lstlisting}
\caption{\textbf{\fontsize{11}{12}\selectfont {Atmiņas apgabala izdrukāšana}}}
\end{figure}

Lai uzzinātu kuram simbolam (funkcijai, mainīgam vai tipam) pieder adrese var izmantot sekojošo gdb instrukciju (sk. 1.8. attēlu) \cite{gdb}.
Instrukcija \texttt{print} vai \texttt{p} ļauj izdrukāt datus, bet \texttt{p/a} izdrukā absolūto adresi un relatīvo jeb adresi ar nobīdi no tuvāka simbola, kuram pieder adrese.
Tādā veidā var noteikt kuram atmiņas apgabalam pieder nezināmā adrese.
\begin{figure}[h]
\begin{lstlisting}[style=customgdb]
(gdb) p/a 0x54320
$3 = 0x54320 <_initialize_vx+396>
\end{lstlisting}
\caption{\textbf{\fontsize{11}{12}\selectfont {Noteikšana, kuram simbolam pieder adrese}}}
\end{figure}

Atmiņas izmetes analīze sākas ar backtrace izdrukāšanu. 
Bactrace ir pārskats, kurš attēlo kā programma nonāca stāvoklī, kurā pabeidza savu darbību.
Tas palīdz ātri atrast instrukciju, kura bija izpildīta pēdēja un daudzos gadījumos, ļauj ātri identificēt kļūdas cēloņi.
Backrtace nesniedz patieso informāciju par funkciju, ja process tika pabeigts ārējo apstākļu dēļ, nevis tāpēc, ka bija notikusi kļūda programmā.
Katra rindiņa satur rāmi (frame). Bactrace izdruka sākas ar rāmi, kurā iekļauta funkcija, kura bija izpildīta pēdēja. 
Nākamais rāmis iekļauj funkciju, kas izsauca iepriekšējā rāmī iekļauto funkciju.
Katrai baktrace rindiņai tiek piešķirts rāmja numurs. Katrs rāmis var iekļaut: funkcijas nosaukumu, pirmkoda datnes nosaukumu, pirmkodam atbilstošo rindiņas numuru un funkcijas argumentus. 
Bactrace var tikt iegūts izmantojot gdb komandu \texttt{bactrace full} vai \texttt{bt f}. 
Pēc noklusējuma, daudzpavedienu lietotnēs gdb  rāda bactrace kārtējām pavedienam, bet pastāv iespēja iegūt arī bactrace izdruku priekš citiem pavedieniem.
Ja programma bija nokompilēta ar optimizācijas opciju, tad bactrace varētu neiekļaut funkcijas argumentus.
Šajā gadījumā funkciju argumenti varētu tikt nodoti caur CPU reģistriem, kuru vērtības ir iespējams iegūt, izmantojot komandu \texttt{info registers} vai \texttt{i r}.
Atmiņas izmetē atrodas pēdējais atmiņas stāvoklis, tāpēc CPU reģistru vērtības visticamāk tiks parakstītas.
 Ja ir nepieciešamība, tad reģistru vērtības ir iespējams atjaunot no steka.
 %ja pēc izjaukšanas (disassembling) ir redzams, ar cik lielu nobīdi tie tika saglabāti stekā.
%Izjaukšana (disassembling) ļauj izdrukāt asamblera instrukcijas noraidītai funkcijai. 
%Tas dod iespēju salīdzināt pirmkodu ar asamblera instrukcijām un tāda veidā kļūst iespējams atrast nepieciešamo mainīgo vērtības stekā.


%\subsubsection{Atmiņas izmetes pārbaude uz derīgumu}

\section{Secinājumi}
Turpmāk darbā, balstoties uz šajā nodaļā aprakstīto informāciju,  būs nepieciešams:
\begin{enumerate}
\item izvēlēties piemērotāko ģenerēšanas veidu, uzģenerēt atmiņas izmetes;
\item zināt kādus datus ir iespējams iegūt no atmiņas izmetes;
\item izmantot komandas, kuras ļauj apskatīt atmiņas izmetes datus.
\end{enumerate}